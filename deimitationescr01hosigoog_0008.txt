..6-

fido cohaerere Verg. g. Ι 107 morientibus aestuat herbis et Luc. Ι 16
flayrantibus aestuat hob-is, quamvis commissuram equidem suspicer.
Talia vincula magis sentiuntur quam cognoscuntur, et sensus licet
saepe decipiat multa animo rectius odoratur. Sexcenta vero certe
vel sex milia congruentiae iusta exempla oculos vel Argi acie intu-
entes fefellerunt semperque fallent.

De hac difficultate auferenda cum leges dari nequeant, ad al-
teram transeamuS, qua quae videantur esse imitationes minui et tolli
dixi. Multis enim lociS, quibus litterarum· concordantia aperta oculos
blande excipit, tamen consensus non consilio nec memoriae scrip-
toris, sed casui debetur, cum eOS, qui easdem res tenent, saepe
eadem verba non iussa sequantur. Bismarck cum illam vocem mit·
teret, quam omnes Germani norunt et praeter Germanos multi: Wir
Deutscke faraman Gott. aber son-st uiolata in der Welt, non profectus est
ab Arndtii versu (Lieder fiir Teutsche 1813 p. 76): δίε (sc. die
alten Teutscken) fizrclzteten Gon und nicht-s temer, sed ex ingenio hausit,
quod rei temporique accomodatum putabat; neque helluonis illius, cuius
nomen apud huius aetatis gentes in proverbium abiit, famulus sto-
machosus cum canit: keine Ruh’ bei Tay und Nat-kt, verba mehercle
traxit ex Philandri de Sittwalt visionibuS, ubi (editionis anni 1650
Ι p. 201) imagini Invidiae adscripta leguntur, neque opinor ex St.
Johannis apoc. IV 8 (XIV 11): mid hatten keiree Ruhe Tay und Naclzt.
Idem factum est apud antiquos cum scriptores pedestres tum poetas.
Nam apud hos et legibus sermonis astricti et rei metricae ratione
ultro eadem verba et verborum formae proveniunt maxime ido-
neae ad genus sermonemque poeticum et ad versus regulam, sua
paene sponte ad eosdem versuum locos migrant, eodem modo se
apponunt et opponunt, quo fit, ut haud coacta summa similitudo
nascatur. Quam normam in omneS‚ maxime vero in ultimos hexa-
metri pedes caderein confesso est, ubi legibus iam tironi decantatis
efficitur, ut verba quaedam excludantur, adamentur alia et praefe-
rantur3 itaque hic omnes poetae eadem verba repetunt non auctore
aliquo adducti, sed necessitate metri aut facilitate; neque nisi singu-
laritas quaedam propria dictionis accedit, talia imitationis fidem fulcire
possunt. Qua in re quid sit singulare, difficile est discerni. circum-
sonat (mor) armis et tapetibus altis apud Vergilium A. VIII 474 IX
325 et Ovidium tr. IV 10‚111 V 3,11 met. XIII 638 satis rara sunt
exempla quaeque persuadere possint3 frenasse dracones cum non
uniuscuiusque sit, fortasse Val. I 68 ex Ovidio tr. III 8,3 desump-
sit3 at flore iuventae multi etiam sine Vergilio A. VII 162 VIII
160 procudere potuerunt, et Auson. parent. VII 5 p. 34 P. floren-
tibus aunis sine Statio S. III 5:23, vix tamen idem parent. XXIII

